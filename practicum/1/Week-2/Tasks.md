## Task 01 Бойни кораби

Вашата задача е да реализирате вариант на играта бойни кораби ( https://en.wikipedia.org/wiki/Battleship_(game) ). 

На кратко, правилата на играта са следните: Всеки играч има поле правоъгълно поле съставено от n на m квадратчета (за улеснение, можете да приемете, че n и m не са повече от 12) в което в началото на играта поставя няколко от три вида плавателни съда (всички са с ширина от едно квадратче):
- Лодка с дължина две квадратчета;
- Патрулиращ кораб с дължина три квадратчета;
- Боен кораб с дължина четири квадратчета.

Плавателните съдове могат да се поставят само така, че да са успоредни на абсцисата, ординатата или на някой от двата диагонала между тях.
След това, играчите се редуват да изпълняват ходове, като на всеки ход, играчът който е на ход атакува точно едно квадратче на противника. Ако на това квадратче има плавателен съд, то той бива уцелен. За да се потопи плавателен съд трябва да му бъдат оцелени всички негови квадратчета. Печели играчът, който първи потопи всички плавателни съдове на противника си.

За целта, напишете запис/клас с поне следните член функции:
- Конструктор, който приема като аргументи: размера на полето и броя на отделните кораби;
- Член функция `place_ship(ship_type, y, x, ship_direction)`, която приема като аргументи: типа на плавателния съд (лодка, патрулиращ кораб или боен кораб), позицията върху която е разположено крайното квадратче на кораба и посоката в която са останалите;
- Член функция `attack(y, x)`, атакува клетката на позиция (ь, у) и връща като резултат, ако е бил уцелен плавателен съд и кой вид е точно;
- Член функция `bool ships_left()`, която казва дали са останали непотопени плавателни съдове на полето.

Всички член функции трябва да валидират подадените към тях аргументи.

Имплементирайте и функционалност, която използва дадения запис/обект, като позволява на двама играчи да играят, четейки техните команди от стандартния вход.
